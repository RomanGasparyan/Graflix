**537**

\
1.Առաւօտ լուսոյ\
Արեգակն արդար\
Առ իս լոյս ծագեա՛։\
\
2.Բղխումն ի Հօրէ,\
Բղխեա ի հոգւոյս\
Բան Քեզ ի հաճոյս։\
\
3.Գանձդ ողորմութեան,\
Գանձիդ ծածկելոյ\
Գտող զիս արա։\
\
4.Դուռն ողորմութեան\
Դաւանողիս բա՛ց,\
Դասեցո՛ վերնոցն։\
\
5.Երրեակ միութիւն՝\
Եղելոց խնամող\
Եւ ինձ ողորմեա՛։\
\
6.Զարթի՛ր, Տէր, յօգնել.\
Զարթո՛ ըզթմրեալս՝\
Զուարթնոց նմանել։\
\
7.Է Հայր անսկիզբն,\
Էակից Որդի,\
Է միշտ Սուրբ Հոգի։\
\
8.Ընկա՛լ զիս գթած,\
Ընկա՛լ ողորմած,\
Ընկա՛լ մարդասեր։ (Աստված)\
\
9.Սէր անուն Յիսուս,\
Սիրով Քով ճմլեա՛\
Սիրտ իմ քարեղեն։\
\
10.Վասն գթութեան,\
Վասն ողորմութեան\
Վերստին կեցո՛։\
\
11.Փրկիչ բոլորից,\
Փութա՛ զիս փրկել\
Փորձութեանց մեղաց։\
\
12.Քաւիչ յանցանաց,\
Քաւեա՛ զօրհնաբանս\
Քեզ երգել զփառս։
