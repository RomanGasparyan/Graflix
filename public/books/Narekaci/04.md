**4 Այլ:**

\
Նարեկացու առաջին խոշոր աշխատանքը «Երգ երգոցի» մեկնությունն է՝ գրված 977 թվականին Վասպուրականի Անձևացյաց գավառի Գուրգեն-Խաչիկ իշխանի պատվերով։ Նարեկացին այստեղ զարգացնում է այն միտքը, թե մարմնավորի, առարկայականի, տեսանելիի միջոցով Սողոմոնն արտահայտել է աստվածայինը, որովհետև աշխարհն էլ Աստծո արարչագործության արդյունք է, և աստվածայինը դրսևորվել է առարկայական աշխարհի մեջ. «Ի ձեռս մարմնաւորաց տեսցուք զհոգևորս»։

\
Ըստ Նարեկացու՝ տղամարդու և կնոջ սերը, որ հարսի և փեսայի սեր է, երբ օրհնվում է Սուրբ Պսակով, զուրկ չէ Հոգու շնորհից։ Այսինքն սուրբ ընտանիքի գաղափարը Նարեկացուն հիմք է տալիս արդարացնելու տղամարդու և կնոջ սերը։

\
Նարեկացու գրչին է պատկանում նաև «Ապարանից խաչի պատմություն» վերնագրով մի երգ, որը հեղինակը գրել է Մոկաց աշխարհի Ապարանք գյուղում վանական համալիր կառուցելու առիթով։

\
Գեղարվեստական արժեք են ներկայացնում նաև Նարեկացու «Ճառ ներբողի» և «Գովեստ երգաբանութեան Տիրուհւոյն» ներբողյանները՝ նվիրված Սուրբ Աստվածածնին։

\
_Մեծերը Գրիգոր Նարեկացու մասին:_

\
Նարեկացին կարապետն ու մարգարեն էր աստվածային ողորմության։ Դժվար է գտնել որևէ մեկին, որ հավասարվի նրան մարդկային սրտում թևավորված անդնդային թշվառությունները քննելու առումով։ Սակայն նա վերածում է դրանց աստվածային սիրո անդադրուն, արտասվալի և վստահ պաղատանքի՝ հաստատելով որ Աստված «պարգևների բաշխողն է, բնությամբ բարի Նարեկացին ոչ միայն վարդապետ է ուսուցման, այլ հատկապես կյանքի, որովհետև սովորեցնում է, թե ինչքան կարևոր է ճանաչել ինքներս մեզ։ Այս սուրբ վկան մարգարեաբար ներկայացնում է ձեր ժողովրդին։ Նա, սակայն, ընդհանրական եկեղեցու վարդապետ է արդեն։

\
_Ժառանգություն:_

\
Ի պատիվ Գրիգոր Նարեկացու` Նարեկ անունը շատ տարածված է Հայաստանում, որտեղ 2020 թվականի տվյալներով երկրորդ ամենատարածված անունն է։

\
Հայաստանում կա 3 եկեղեցի, որոնք կրում են Սուրբ Գրիգոր Նարեկացի անվանունը՝ Վաղաշենի, Վանաձորում և Արմավիրում։

\
Բելգիայում, ի պատիվ Գրիգոր Նարեկացու, անվանակոչվել և գործում է Նարեկ հայկական դպրոցն ու պարային համույթը։

\
Կիպրոսում` Լիմասոլում, Լառնակայում և Նիկոսիայում, կան Նարեկ անունով 3 հայկական վարժարաններ, որոնք իրենց անունը ստացել են ի պատիվ Գրիգոր Նարեկացու։

Երևանի թիվ 137 դպրոցը և Վաղարշապատի թիվ 2 դպորցը կրում են Գրիգոր Նարեկացու անունը։ Երևանում կա նաև «Գրիգոր Նարեկացի» բժշկական կենտրոն։

\
2001 թվականին Հայփոստը շրջանառության մեջ է դրել Գրիգոր Նարեկացուն և «Մատյան ողբերգության»-ը նվիրված նամականիշ։ 2017 թվականի դեկտեմբերի 29-ին Նարեկացու 1070-ամյակին նվիրված Հայփոստը շրջանառության մեջ է դրել 1 նամականիշով գեղաթերթիկ։

\
2000 թվականին ԱՄՆ-ում ստեղծվել է Նարեկացի արվեստի միությունը, որը հետագայում մասնաճյուղեր է ստեղծել նաև Երևանում և Շուշիում։

\
2002 թվականին Երևանի Մալաթիա-Սեբաստիա վարչական շրջանի տարածքում կանգնեցվել է նրա բրոնզաձույլ արձանը։ 2010 թվականին Երևանի Ավան վարչական շրջանում Նարեկացի թաղամասում կանգնեցվել է «Նարեկ» հուշարձանը։ 2018 թվականի ապրիլին օծվել է նրա բրոնզաձույլ արձանը Վատիկանում:

\
Նրա պատկերները քանդակված են Երևանի պետական համալսարանի կենտրոնական մասնաշենքի ներսի պատին և Մոսկվայի Սուրբ Խաչ եկեղեցու պատին։ Նրա պատկերը տեղադրված է նաև Երևանի պետական համալսարանի բանասիրության ֆակուլտետի պատին։

\
_Աշխատությունների ցանկ:_

\
«Մատյան ողբերգության» պոեմ 95 գլխով

\
«Տաղ ծննդյան»

\
«Տաղ հայտնության»

\
«Տաղ հարության»

\
«Տաղ վարդավառի»

\
«Տաղ ջրօրհնյաց»

\
«Տաղ Աստվածածնի»

\
«Տաղ համբարձման»

\
«Տաղ Տյառընդառաջի»

\
«Տաղ Քառասուն Մանկանց»

\
«Տաղ Ղազարոսի հարության»

\
«Տաղ Հովհ. Մկրտչի»

\
«Տաղ Հոգեգալստյան»

\
«Տաղ Եկեղեցու»

\
«Տաղ Գրիգոր Լուսավորչի»

\
«Տաղ Վերափոխման»

\
«Տաղ Խաչի»

\
«Տաղ Առաքելոց»
«Մեղեդի ծննդյան»
