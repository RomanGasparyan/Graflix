**ՔՐԻՍՏՈՍՆ ԱՆԱՊԱՏՈՒՄ**

\
Անապատի մեջ խավար ու տխուր,
\
Ցրված քարերից մի քարի վըրա,
\
Գլխակոր նըստած, մտախոհ ու լուռ
\
Աշխարհի մասին մըտածում էր նա։

\
5Նրա ճակատը մութն էր ավելի,
\
Քան անապատը գիշերվա մթնում,
\
Մտածում էր նա՝ սեր-լույս ծավալի
\
Մարդկային կյանքի մութն անապատում։

\
Աչքի առաջև անց էին կենում
\
10Սըրով, արյունով խուժադուժ ազգեր,
\
Անճար ու տըկար լաց էին լինում
\
Աղքատը, այրին ու որբը անտեր...

\
Եվ անապատում մի քարի վըրա
\
Միայնակ նըստած մըտածում էր նա...

\
**1892**
