**10 Մահ:**

\
![mesrop](https://upload.wikimedia.org/wikipedia/commons/3/35/Hovhannes_Tumanyan_funeral.png)

\
_Հովհաննես Թումանյանի թաղման արարողությունը:_

\
1922 թվականին տարած վիրահատությունից հետո Թումանյանի ինքնազգացողությունը լավանում է, սակայն սեպտեմբերին հիվանդությունը դարձյալ իրեն զգալ է տալիս։ Թումանյանին տեղափոխում են Մոսկվայի հիվանդանոցներից մեկը, սակայն 1923 թվականի մարտի 23-ին երեկոյան 9-ին[89]՝ 54 տարեկան հասակում Հովհաննես Թումանյանը վախճանվում է։ Դիահերձումը իրականացվել է Մոսկվայում, որտեղ նրա որդի Արեգը խնդրել է իրեն տրամադրել հոր սիրտը ու տարել այն հայրենի գյուղը։

\
**Ես մի քայլ արեցի... ես հայրիկի սիրտը գողացա։ Ճիշտ ա, պետք է շատ հանդուգն լինել, որ գողանալ էն սիրտը, որ գրկում էր ամբողջ աշխարհը, պետք է շատ իրեն կորցնել, որ մոտ գալ, բայց իմ սիրտը չդիմացավ։ Գողացա։ Գուցե մեղադրում ես։ Ոչինչ։ Թող իմ սուրբ հոր սիրտը լինի մեր տանը։ Ճիշտ ա, նա չի բաբախում, բայց չէ՞ որ նա մեզ հետ ա ապրել, չէ՞ որ հայրիկը ամբողջ սրտի մեջ ա, և հայրիկի սիրտը պետք է մեր տանը լինի...**

\
Թումանյանը թաղվել է Խոջիվանքի գերեզմանոցում։ Տարիներ շարունակ սիրտը պահվել է Թումանյանի առանձնասենյակում։ Ավետիք Իսահակյանը այցելել է բարեկամներին ու համոզել՝ սիրտը տեղափոխել Երևանի բժշկական ինստիտուտի անատոմիկումի թանգարան։ 1994 թվականին սիրտը նորից տեղափոխվում է ու թաղվում հայրենի տան բակում։

\
**Ժառանգություն:**

\
![mesrop](https://upload.wikimedia.org/wikipedia/commons/7/74/Tombstone_of_Armenian_poet_Hovhannes_Tumanyan_in_Tbilisi.jpg)

\
Թումանյանի ստեղծագործությունները ժողովրդականացել են, լույս են տեսել տարբեր նկարիչների պատկերազարդումներով, վերածվել երգերի։ Նրա գործերի հիման վրա Արմեն Տիգրանյանը գրել է «Անուշ» (ըստ համանուն պոեմի), Ալեքսանդր Սպենդիարյանը՝ «Ալմաստ» (ըստ «Թմկաբերդի առումը» պոեմի) օպերաները, նկարահանվել են բազմաթիվ մուլտիպլիկացիոն («Ձախորդ Փանոսը», «Սուտլիկ որսկանը» և այլն) ու գեղարվեստական («Անուշ», «Գիքորը», «Տերն ու ծառան», «Չախ-Չախ թագավորը») ֆիլմեր։

\
Թումանյանի տուն-թանգարանը Դսեղում:
Թումանյանի բազմաթիվ երկեր թարգմանվել են ռուսերեն, ուկրաիներեն, բելառուսերեն, վրացերեն, տաջիկերեն, ուզբեկերեն, լիտվերեն, անգլերեն, պարսկերեն, իտալերեն, իսպաներեն, հունարեն, արաբերեն, ճապոներեն, շվեդերեն, չինարեն, ղազախերեն և այլ լեզուներով։

\
1980 թվականին սահմանվել է Հայաստանի գրողների միության Թումանյանի անվան ամենամյա մրցանակը։ 1957 թվականին օպերայի և բալետի թատրոնի շենքի առջև՝ Թատերական հրապարակում, կանգնեցվել է նրա հուշարձանը։

Հետևյալ վայրերը անվանվել են ի պատիվ Հովհաննես Թումանյանի՝

\
Թումանյանի հայրենի Դսեղ գյուղը 1938-1969 թվականներին կոչվում էր Թումանյան

\
1951 թվականին Լոռու Ծաղիկձոր գյուղը վերանվանվեց Թումանյան

\
Վանաձորի պետական համալսարանը,

\
Երևանի տիկնիկային թատրոնը,

\
Երևանի Թումանյան փողոցը,

\
Վանաձորի Թումանայան փողոցը,

\
Գյումրու Թումանյան փողոցը,

\
Ստեփանավանի Թումանյան փողոց,

\
Ստեփանավանի Թումանյանի անվան դպրոց,

\
Ալավերդու Թումանյան փողոց,

\
Ալավերդու Թումանյանի անվան դպրոց,

\
Կապանի Թումանյան փողոցը

\
Գորիսի Թումանյան փողոցը,

\
Աշտարակի Թումանյան փողոցը,

\
Գյումրու Հովհաննես Թումանյանի անվան մանկական գրադարանը,
Երևանի Աջափնյակ համայնքի Թումանյան այգին

![mesrop](https://upload.wikimedia.org/wikipedia/commons/c/c9/5%2C000_Armenian_dram_-_1999_%28obverse%29.png)
