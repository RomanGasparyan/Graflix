**97**

\
1Տէրն է թագաւոր թող երկիրը ցնծայ եւ շատ կղզիներն ուրախ լինին։

\
2Ամպ եւ մառախուղ կայ նորա չորս կողմովը. արդարութիւն եւ իրաւունք նորա աթոռի հիմունքն են։

\
3Կրակ է գնում նորա առջեւից. Եւ չորս կողմովը այրում է նորա թշնամիներին։

\
4Նորա փայլակները լուսաւորում են աշխարհքը. Երկիրը տեսնում է եւ դողում։

\
5Սարերը մոմի պէս հալվում են Տիրոջ երեսիցը, ամեն երկիր՝ Տիրոջ երեսիցը։

\
6Երկինքներն պատմում են նորա արդարութիւնը. Եւ բոլոր ժողովուրդները տեսնում են նորա փառքը։

\
7Թող ամաչեն բոլոր կուռքերի ծառայողները, որ պարծենում են փուչ կուռքերով. բոլոր աստուածները նորան երկրպագութիւն անեն։

\
8Սիօնը լսում է եւ ուրախանում է եւ Յուդայի աղջիկները ցնծում են, քո իրաւունքի համար, Տէր։

\
9Որովհետեւ դու, ով Տէր, բարձրեալ ես բոլոր երկրի վերայ, շատ բարձրացար բոլոր աստուածների վերայ։

\
10Ով Տիրոջը սիրողներ, ատեցէք չարը. նա պահում է իր սուրբերին անձերը. ամբարիշտների ձեռքիցը կ’փրկէ նորանց։

\
11Լոյս է ծագում արդարին, եւ ուրախութիւն՝ սրտով ուղիղներին։

\
12Ուրախացէք Տէրովը, ով արդարներ, եւ օրհնեցէք նորա սուրբ յիշատակը։
