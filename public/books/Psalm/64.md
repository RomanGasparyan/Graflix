**64**

\
1Երգողների գլխաւորին. Դաւիթի Սաղմոս։ Ով Աստուած, լսիր իմ ձայնը՝ ես գանգատելիս. Պահիր իմ կեանքը թշնամիի ահիցը։

\
2Ծածկիր ինձ չարերի ժողովքիցը՝ անօրէնութիւն գործողների ամբոխիցը.

\
3Որ իրանց լեզուները սրում են թուրի նման, եւ պատրաստում են իրանց նետը՝ այսինքն դառն խօսքը.

\
4Որ թագուն գցեն անմեղի վերայ. Յանկարծակի գցում են եւ չեն վախենում։

\
5Չար բանը զօրաւոր են անում իրանց համար. Խորհրդակցում են որ թագուն որոգայթներ դնեն, եւ ասում են. Ո՞վ կ’տեսնէ նորանց։

\
6Նորանք անօրէնութիւններ են խորհում և ասում՝ Կատարեցինք. Հնարը հնարուած է. Մարդիս ներսը եւ սիրտը խոր է։

\
7Բայց Աստուած նետ կ’գցէ նորանց վերայ յանկարծ, խոց կ’լինի նորանց։

\
8Եւ նորանց լեզուն վեր կ’գցէ իրանց՝ մէկը միւսին վերայ. ամենքը՝ որ կ’տեսնեն նորանց՝ կ’փախչեն։

\
9Եւ ամեն մարդիկ կ’վախենան եւ Աստուծոյ գործքերը կ’պատմեն, եւ նորա արածը միտք կ’առնեն։

\
10Արդարն ուրախ կ’լինի Տէրով եւ նորան կ’յուսայ, եւ կ’պարծենան ամեն սրտով ուղիղները։
