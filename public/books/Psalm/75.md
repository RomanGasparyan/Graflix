**75**

\
1Երգողների գլխաւորին. Մի ապականիր եղանակով. Ասափի Սաղմոս. Երգ։ Գոհանում ենք քեզանից, ով Աստուած, գոհանում ենք, եւ քո անունը մօտ է. Քո հրաշքները պատմում են։

\
2Երբոր պատշաճ ժամանակ կ’ունենամ, ուղիղ կ’դատեմ ես։

\
3Երկիրը եւ նորա ամեն բնակիչները մաշուեցան. Ես նորա սիւները կ’հաստատեմ։ (Սէլա։)

\
4Ասեցի յիմարներին. Յիմարութիւն մի գործէք. Եւ ամբարիշտներին. Եղջիւր մի բարձրացնէք.

\
5Ձեր եղջիւրը դէպի բարձրը մի բարձրացնէք. Հաստ վզով մի խօսիք։

\
6Որովհետեւ բարձրանալը ոչ արեւելքիցն է եւ ոչ արեւմտքիցը՝ եւ ոչ անապատիցը։

\
7Բայց Աստուած է դատաւոր. սորան խոնարհեցնում է եւ նորան բարձրացնում։

\
8Որովհետեւ բաժակ կայ Տիրոջ ձեռքումը. Եւ գինին պղտորութիւնով լցուած եփում է. Եւ նա թափում է նորանից. Բայց իրաւի երկրի ամեն ամբարիշտները նորա մրուրները պիտի քամեն՝ խմեն։

\
9Բայց ես յաւիտեան կ’պատմեմ. Սաղմոս կ’ասեմ Յակոբի Աստուծուն։

\
10Եւ ամբարիշտների ամեն եղջիւրները կ’փշրեմ. արդարների եղջիւրները կ’բարձրանան։
