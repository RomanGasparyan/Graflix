**35**

\
1Դաւիթի (Սաղմոս)։ Հակառակիր, Տէր, ինձ հակառակողների հետ, եւ կռուիր ինձ հետ կռուողների հետ։

\
2Վեր առ զէնքն ու վահանը, եւ վեր կաց ինձ օգնելու համար։

\
3Հանիր գեղարդը եւ փակիր ճանապարհը իմ հալածողների դէմ. Ասիր իմ անձին՝ Քո փրկութիւնը ես եմ։

\
4Թող ամաչեն եւ ամօթ լինին իմ անձը որոնողները. թող յետ դառնան եւ ամօթ լինին ինձ դէմ չար խորհողները։

\
5Նորանք քամիի առաջի մղեղի պէս լինին. Եւ Տիրոջը հրեշտակը հալածէ նորանց։

\
6Նորանց ճանապարհը խաւար եւ գայթակղութիւն լինի. Եւ Տիրոջ հրեշտակը նեղէ նորանց։

\
7Որովհետեւ զուր տեղը փոս՝ որոգայթ շինեցին ինձ բռնելու համար. Զուր տեղը հոր փորեցին իմ անձի համար։

\
8Թող աւերում հասնէ նորան յանկարծակի. նորա լարած որոգայթը իրան բռնէ. Աւերումով նորա մէջ ընկնէ։

\
9Բայց իմ անձը պիտի ցնծայ Տէրովը, եւ ուրախանայ նորա փրկութիւնովը։

\
10Իմ ամեն ոսկորները պիտի ասեն. Տէր, ո՞վ է քեզ նման՝ որ փրկում ես խեղճին իրանից զօրաւորիցը, եւ տնանկին ու աղքատին իրան յափշտակողիցը։

\
11Սուտ վկաներ են վեր կենում, իմ չ’գիտացած բանը հարցնում են ինձանից։

\
12Չար են հատուցանում ինձ բարիի տեղ՝ իմ անձն անժառանգ անելով։

\
13Բայց ես քուրձ էի հագնում՝ նորանք հիւանդանալիս. Իմ անձը ծոմով չարչարում էի. Բայց իմ աղօթքը իմ ծոցն է դառնում։

\
14Ես նորանց հետ վարվում էի ինչպէս իմ բարեկամի եւ իմ եղբօր հետ. Եւ տրտմութեամբ ցածանում էի իր մօր համար սուգ անողի նման։

\
15Սակայն ես սխալուելիս՝ նորանք ուրախանում են եւ ժողովվում. Ժողովվում ինձ վերայ, որ խոցեն ինձ, եւ ես չ’գիտէի. հայհոյում են եւ չեն դադարում։

\
16Խնջոյքի նուաստ ծաղրածուների հետ իրանց ատամները կրճտացնում են ինձ վերայ։

\
17Տէր, մինչեւ ե՞րբ ես մտիկ տալու. Ապրեցրու իմ անձը նորանց կորստիցը, իմ կեանքն՝ առիւծի կորիւններիցը։

\
18Կ’գոհանամ քեզանից, Տէր, մեծ ժողովրդի մէջ, եւ կ’փառաբանեմ քեզ շատ ժողովքի մէջ։

\
19Թող չ’ուրախանան ինձ վերայ զուր տեղը ինձ թշնամութիւն անողները, եւ աչքով չ’անեն՝ ինձ առանց պատճառի ատողները։

\
20Որովհետեւ նորանք խաղաղութիւն չեն խօսում. Բայց նենգաւոր բաներ են մտածում երկրի վերայ հանգիստ լինողների դէմ։

\
21Եւ իրանց բերանը բաց են անում լայնարձակ ինձ վերայ եւ ասում. Վա՜հ վա՜հ, հիմա մեր աչքերը տեսան։

\
22Դու տեսար, Տէր, լուռ մի կենար. Տէր, մի հեռանար ինձանից։

\
23Զարթիր եւ վեր կաց՝ ինձ իրաւունք անելու համար, ով իմ Աստուած եւ իմ Տէր, ինձ դատաստան անելու համար։

\
24Դատաստան արա ինձ քո արդարութեան պէս, ով Տէր՝ իմ Աստուած, եւ թող չ’ուրախանան ինձ վերայ։

\
25Թող չ’ասեն իրանց սրտումը՝ Ո՜հ, մեր փափաքը կատարուեց. Թող չ’ասեն՝ Մենք կուլ տուինք նորան։

\
26Թող իրար հետ ամաչեն եւ ամօթ լինին իմ նեղութեան պատճառով ուրախացողները. Թող ամօթ եւ անարգանք հագնեն ինձ վերայ պարծենցողները.

\
27Թող ցնծան եւ ուրախ լինին նորանք, որ հաւանում են իմ արդարութեանը, եւ միշտ ասեն՝ Տէրը փառաւորուի, որ կամենում է իր ծառայի խաղաղութիւնը։

\
28Եւ իմ լեզուն թող պատմէ քո արդարութիւնը, եւ ամեն օր քո գովասանքը։
