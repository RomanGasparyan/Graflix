**114**

\
1Երբոր Իսրայէլը Եգիպտոսից դուրս էր գալիս՝ Յակոբի տունը խուժադուժ ժողովրդի միջիցը,

\
2Յուդան եղաւ նորա սրբութիւն Իսրայէլը նորա իշխանութիւն։

\
3Ծովը տեսաւ եւ փախաւ, Յորդանանը յետ դառաւ։

\
4Սարերը խոյերի պէս վեր վեր խաղացին. Եւ բլուրները գառների պէս։

\
5Ի՞նչ եղաւ քեզ, ով ծով, որ փախչում էիր, եւ ով Յորդանան, որ ետ էիր դառնում։

\
6Դուք, ով սարեր, խոյերի պէս վեր վեր խաղացիք. Ով բլուրներ, գառների պէս։

\
7Տիրոջ երեսիցը սարսափիր, ով երկիր, Յակոբի Աստուծոյ երեսիցը։

\
8Որ նա վէմը ջրերի լիճ է դարձնում. Եւ քարքարուտը՝ ջրերի աղբիւր։
