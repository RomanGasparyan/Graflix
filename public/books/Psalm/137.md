**137**

\
1Բաբիլոնի գետերի մօտ՝ այնտեղ նստում էինք եւ լաց լինում Սիօնը յիշելիս։

\
2Նորա միջի ուռիներիցը կախ էինք տալիս մեր քնարները։

\
3Որովհետեւ մեզ գերի անողները մեզանից օրհներգութեան խօսք էին պահանջում այնտեղը եւ մեզ գերի տանողները՝ ուրախութիւն. Թէ Սիօնի երգերիցը երգեցէք մեզ համար։

\
4Տիրոջ օրհնութիւնը ի՞նչպէս երգենք օտար երկրումը։

\
5Եթէ քեզ մոռանում, Երուսաղէմ, իմ աջ ձեռքը մոռացուած լինի։

\
6Իմ լեզուն թող քիմքիս կպչի, եթէ քեզ չ’յիշեմ. Եթէ Երուսաղէմն իմ ուրախութիւնիցը վեր չի դասեմ։

\
7Յիշիր, Տէր, Եդովմի որդկանցը Երուսաղէմի օրումը, որ ասում էին. Քանդեցէք, քանդեցէք մինչեւ նորա հիմունքը։

\
8Ով Բաբիլոնի աղջիկ, ով քանդուած. Երանի նորան որ քո հատուցումը կ’տայ. այն հատուցումը, որ հատուցրիր մեզ։

\
9Երանի նորան, որ քո երեխերքը կ’առնէ եւ քարերին կ’զարկէ։
