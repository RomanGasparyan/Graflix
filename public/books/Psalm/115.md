**115**

\
1Ոչ թէ եզ, Տէր, ոչ թէ մեզ. Այլ՝ քո անունին փառք տուր քո ողորմութեան համար եւ քո ճշմարտութեան համար։

\
2Ի՞նչու համար հեթանոսներն ասեն. Թէ Ո՞ւր է նորանց Աստուածը։

\
3Բայց մեր Աստուածը երկնքումն է, նա ամեն ինչ որ կամենում է՝ անում է։

\
4Նորանց կուռքերն արծաթ ու ոսկի են. Մարդի ձեռքի գործեր.

\
5Բերան ունին եւ չեն խօսում, աչքեր ունին եւ չեն տեսնում.

\
6Ականջներ ունին եւ չեն լսում. Քիթ ունին եւ հոտ չեն առնում.

\
7Ձեռքեր ունին եւ չեն շօշափում. Ոտքեր ունին եւ չեն գնում. Եւ իրանց կոկորդովը ձայն չեն հանում։

\
8Նորանց շինողներն էլ նորանց նման են, եւ այն ամենքը, որ յոյս են դնում նորանց վերայ։

\
9Ով Իսրայէլ, յուսա Տիրոջը, նորանց օգնութիւնը եւ վահանը նա է։

\
10Ով Ահարօնի տուն, յուսացէք Տիրոջը, նորանց օգնութիւնը եւ վահանը նա է։

\
11Ով Տէրից վախեցողներ, յուսացէք Տիրոջը. Նորանց օգնութիւնը եւ վահանը նա է։

\
12Տէրը յիշում է մեզ. Նա կ’օրհնէ՝ նա կ’օրհնէ Իսրայէլի տունը, նա կ’օրհնէ Ահարօնի տունը։

\
13Նա կ’օրհնէ Տէրից վախեցողներին՝ փոքրերին մեծերի հետ։

\
14Տէրը օրհնութիւն կ’շատացնէ ձեզ վերայ. Ձեզ վերայ եւ ձեր որդկանց վերայ։

\
15Օրհնեալ էք դուք Տէրիցը, որ երկինքն ու երկիրը ստեղծեց։

\
16Երկինքների երկինքը Տիրոջն է, եւ նա երկիրը մարդկանց որդիներին տուաւ։

\
17Ոչ թէ մեռելները կ’օրհնեն Տիրոջը. Եւ ոչ էլ լռութեան մէջ իջնողները։18Բայց մենք պիտի օրհնենք Տիրոջը այսուհետեւ մինչեւ յաւիտեան։ Ալէլուիա։
