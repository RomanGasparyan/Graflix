**54**

\
1Երգողների գլխաւորին Նիկինօթով. Դաւիթի Երգ։ Երբոր Զիփացիք եկան եւ Սաւուղին ասեցին. Ահա Դաւիթը թաք է կացել մեզ մօտ։ Ով Աստուած, քո անունովն ազատիր ինձ. Եւ քո զօրութիւնովն իրաւունք արա ինձ։

\
2Ով Աստուած, լսիր իմ աղօթքը. Ականջ դիր իմ բերնի խօսքերին։

\
3Որովհետեւ օտարները վեր կացան ինձ վերայ, եւ զօրաւորները խնդրում են իմ անձը, նորանք Աստուծուն չեն դնում իրանց աչքի առաջին. (Սէլա։)

\
4Ահա Աստուած իմ օգնականն է. Տէրը պահպանում է իմ անձը։

\
5Նա չարը կ’դարձնէ իմ թշնամիների վերայ. քո ճշմարտութիւնովը կորցրու նորանց.

\
6Ես յօժար կամքով պատարագ կ’մատուցանեմ քեզ եւ քո անունը կ’գովեմ, ով Տէր, որովհետեւ բարի է։

\
7Որովհետեւ դու ամեն նեղութիւնից փրկում ես ինձ. Եւ իմ աչքը ուրախութիւնով նայում է իմ թշնամիների վերայ։
