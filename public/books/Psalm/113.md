**113**

\
1Ալէլուիա։ Օրհնեցէք, ով Տիրոջ ծառաները, օրհնեցէք Տիրոջ անունը։

\
2Տիրոջ անունը օրհնեալ լինի այսուհետեւ մինչեւ յաւիտեան։

\
3Արեւելքից մինչեւ արեւմուտքը օրհնեալ լինի Տիրոջ անունը։

\
4Տէրը բարձր է ամեն ազգերի վերայ, եւ նորա փառքը երկնքի վերայ։

\
5Ո՞վ է մեր Տէր Աստուծոյ նման, որ բնակուած է բարձունքումը։

\
6Որ խոնարհվում է տեսնելու երկնքումն ու երկրումս եղածները։

\
7Որ աղքատին փոշիիցը վեր է կացնում, եւ խեղճին բարձրացնում է աղբիցը։

\
8Որ նստեցնում է իր իշխանների հետ, իր ժողովրդի իշխանների հետ։

\
9Որ ամուլ կինը բնակեցնում է տան մէջ, որ որդկանց մայր լինի ուրախ։ Ալէլուիա։
