**73**

\
1Ասափի Սաղմոս։ Իրաւի որ Աստուած բարի է Իսրայէլի համար՝ սրտով ուղիղների համար։

\
2Եւ քիչ էր մնացել որ ոտներս ծռուէին, եւ բան չէր մնացել որ գնացքս սահէր.

\
3Որովհետեւ նախանձով լցուեցայ հպարտների վերայ՝ ամբարիշտների խաղաղութիւնը տեսնելիս։

\
4Որովհետեւ նորանք ցաւ չ’ունին մինչեւ իրանց մահը. Եւ նորանց մարմինը փափուկ է։

\
5Նորանք մարդի նեղութեան մէջ չեն, եւ ուրիշ մարդկանց հետ չեն տանջվում։

\
6Սորա համար ամբարտաւանութիւնը վզանոցի պէս պատում է նորանց. Եւ բռնութիւնը զարդարանքի պէս ծածկում է նորանց։

\
7Նորանց աչքերը պարարտութիւնից դուրս են գալիս, իրանց սրտի խորհուրդների պէս են կենցաղավարվում։

\
8Ծիծաղում են եւ չարութիւնով բռնութիւն խօսում. բարձրից են խօսում։

\
9Իրանց բերանը երկնքումն են դնում. Բայց նորանց լեզուն երկրի մէջ է ման գալիս։

\
10Սորա համար նորա ժողովուրդը այստեղ է դառնում, եւ լիութիւնով ջուր են քամում իրանց համար։

\
11Եւ ասում են. Աստուած ի՞նչպէս գիտէ, եւ գիտութի՞ւն կայ Բարձրելոյն մօտ։

\
12Ահա սորանք են ամբարիշտները որ յաջողակ են աշխարհքումս, եւ աւելացնում են հարստութիւնը։

\
13Իրաւի որ իմ սիրտն զուր տեղն եմ սրբում եւ իմ ձեռքերը սրբութիւնով լուանում։

\
14Եւ ամեն օր տանջվում եմ եւ խրատվում՝ ամեն առաւօտ։

\
15Եթէ ասէի թէ ես էլ նորանց նման կ’խօսիմ. Ահա քո որդկանց ազգին նենգութիւն կ’անէի։

\
16Եւ ես միտք արի որ իմանամ այս. Սակայն դժուար էր իմ աչքերի առաջին.

\
17Մինչեւ որ Աստուծոյ սրբութեան տեղը մտայ եւ նորանց վերջն իմացայ։

\
18Իրաւի որ դու նորանց հեշտ սահելու տեղ ես դնում, կործանուելու մէջ ես գցում նորանց։

\
19Ի՜նչպէս յանկարծակի փչանում՝ սատակվում՝ կորչում են զարհուրանքով։

\
20Ինչպէս երազն է զարթնելուց յետոյ. Այնպէս դու, Տէր, զարթնելիս կ’անարգես նորանց պատկերը։

\
21Երբոր դառն ցաւեցաւ իմ սիրտը, եւ իմ երիկամունքներիցը խոցուեցայ.

\
22Այն ժամանակ ես յիմար եղայ եւ չ’իմացայ. Ինչպէս անասուն եղայ քո առաջին։

\
23Բայց միշտ քեզ հետ եմ. Դու իմ աջ ձեռքիցը բռնեցիր։

\
24Դու առաջնորդում ես ինձ քո խորհրդովը, եւ վերջը փառքով կ’ընդունես ինձ։

\
25Ո՞վ ունիմ ես երկնքումը, եւ քեզանից ջոկ բան չեմ ուզում երկրի վերայ։

\
26Թէեւ մարմինս ու սիրտս մաշուին. Աստուած յաւիտեան իմ սրտի ոյժն ու իմ բաժինն է։

\
27Որովհետեւ ահա քեզանից հեռացողները կ’կորչեն. Դու կ’սատկեցնես բոլոր քեզ դէմ շնացողին։

\
28Բայց ինձ համար բարի է որ մօտենամ Աստուծուն. Իմ յոյսը Տէր Աստուծոյ վերայ եմ դնում, որ քո ամեն գործքերը պատմեմ։
