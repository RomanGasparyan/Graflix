**2**

\
1Ի՞նչու համար են խռովութիւն անում հեթանոսները, եւ ազգերը ունայն մտածում։

\
2Երկրի թագաւորները վեր են կենում, եւ իշխաններն իրար հետ խորհուրդ են անում Տիրոջ դէմ եւ նորա Օծեալի դէմ թէ

\
3Կոտրենք նորանց կապանքները, եւ դէն գցենք նորանց չուանները մեզանից։

\
4Երկնքումը բնակողը ծիծաղում է, Տէրը ծաղրում է նորանց։

\
5Այն ժամանակ նա կ’խօսի նորանց հետ իրան բարկութիւնովը, եւ իրան սրտմտութիւնովը կ’շփոթեցնէ նորանց։

\
6Ես օծեցի իմ թագաւորին իմ սուրբ Սիօն սարի վերայ։

\
7Կ’պատմեմ հրամանը. Տէրն ասեց ինձ. Դու իմ որդին ես, ես այսօր ծնեցի քեզ.

\
8Խնդրիր ինձանից, եւ ես հեթանոսները քեզ ժառանգութիւն կ’տամ, եւ երկրի ծայրերը՝ քեզ ստացուածք։

\
9Երկաթի գաւազանով կ’ջարդես նորանց, եւ բրուտի ամանի պէս կ’փշրես նորանց։

\
10Եւ հիմա, ով թագաւորներ, խոհեմացէք, եւ խրատուեցէք, ով երկրի դատաւորներ։

\
11Վախով ծառայեցէք Տիրոջը, եւ դողալով ցնծացէք։

\
12Որդիին համբուրեցէք, որ չ’բարկանայ, եւ դուք չ’կորչիք ճանապարհումը. Որովհետեւ նորա բարկութիւնը շուտով կ’վառուի. երանի այն ամենին որ նորան են յուսացած։
