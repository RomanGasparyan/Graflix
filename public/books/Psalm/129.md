**129**

\
1Աստիճանների երգ։ Շատ անգամ նեղացրին ինձ իմ մանկութիւնիցը. թող ասէ Իսրայէլը.

\
2Շատ անգամ նեղացրին ինձ իմ մանկութիւնիցը, բայց չ’յաղթեցին ինձ։

\
3Հերկողները իմ թիկունքի վերայ հերկեցին եւ իրանց ակօսները երկար արին։

\
4Տէրն արդար է. Նա ամբարիշտների չուանները կտորեց։

\
5Ամօթ պիտի լինին եւ ետ դառնան այն ամենքը, որ ատում են Սիօնը։

\
6Կտուրի խոտի պէս պիտի լինին, որ դեռ չ’հնձած չորանում է։

\
7Որ նորանից չէ լցնում հնձողն իր ձեռքը, եւ ոչ խուրձ կապողն իր գիրկը։

\
8Եւ անցնողներն էլ չեն ասում. Տիրոջ օրհնութիւնը ձեզ վերայ. Օրհնում ենք ձեզ Տիրոջ անունովը։
