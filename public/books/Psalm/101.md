**101**

\
1Դաւիթի Սաղմոս։ Ողորմութիւն եւ իրաւունք երգեմ. Քեզ, ով Տէր, սաղմոս ասեմ։

\
2Իմաստութիւնով կ’գնամ կատարելութեան ճանապարհում. Ե՞րբ կ’գաս ինձ մօտ. իմ սրտի անմեղութիւնովը կ’գնամ իմ տան մէջ։

\
3Իմ աչքի առաջին չար բան չեմ դնիլ. անօրէնութիւն գործողին ատում եմ. Նա ինձ չ’մօտենայ։

\
4Ծուռ սիրտը պէտք է հեռանայ ինձանից. չարին չեմ ճանաչիլ։

\
5Նա որ ծածուկ բամբասում է իր ընկերի դէմ, նորան կ’ջնջեմ. նա որ ամբարտաւան է աչքերով եւ հպարտ սրտով, նորան չեմ կարող համբերել։

\
6Իմ աչքերը երկրի հաւատարիմների վերայ է, որ ինձ հետ բնակուեն. անմեղ ճանապարհ գնացողը կ’ծառայէ ինձ։

\
7Նենգութիւն անողը չի բնակուիլ իմ տան մէջ. Նա որ սուտ է խօսում՝ հաստատ չի մնալ իմ աչքի առաջին։

\
8Առաւօտանց կ’ջնջեմ երկրի ամեն ամբարիշտներին, որ Տիրոջ քաղաքիցը սատկեցնեմ բոլոր անօրէնութիւն գործողներին։
